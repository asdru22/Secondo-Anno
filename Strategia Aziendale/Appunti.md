# 1. Perché le aziende hanno bisogno di strategia
Per avere vantaggio competitivo, ovvero il favore che un impresa ha rispetto ad un competitor.
Nella strategia c'è anche una visione lungimirante, per aumentare la longevità dell'azienda: spesso la chiusura delle aziende dipende da fattori esterni.
La strategia semplifica il processo decisionale in diversi modi, limitando le decisioni alternative, rendendolo più efficiente e operando con una regola generale per restringere la ricerca necessaria per ottenere una soluzione accettabile ad un problema.
Dalle decisioni non si ottiene il massimo risultato quando:
- non si pensa a tutte le possibili alternative
- l'informazione di partenza non è completa o esaustiva
- si è influenzati da bias comportamentali
Con la strategia si raggruppano e integrano le conoscenze di diverse persone.
Una strategia è di successo quando vince su ogni altro competitor, il successo è determinato anche da fattori come:
- l'abilità di riconoscere le opportunità
- avere una linea chiara da seguire
- la flessibilità, che permette di sfruttare le opportunità
### Fattori comuni di strategie di successo
- Lavorare sulla propria immagine
- Relazionarsi con gli altri
- Pensare a cosa piace alle altre persone (analisi)
- Obiettivi a lungo termine chiari e coerenti
- Profonda comprensione dell'ambiente competitivo
- Valutazione obiettiva delle risorse
- Ottenere informazioni sui competitori
Un'implementazione efficace si rivela in una strategia di successo.
La strategia viene usata in ogni momento della propria vita; viene applicata sia all'impresa che all'ambiente settoriale.

|                                               Impresa                                                |                                              Ambiente Settoriale                                              |
|:----------------------------------------------------------------------------------------------------:|:-------------------------------------------------------------------------------------------------------------:|
|                                          Obiettivi e valori                                          |                                                  Concorrenti                                                  |
|                              Risorse (umane, finanziarie) e competenze                               |                                                    Clienti                                                    |
| Struttura e sistemi organizzativi: senza organizzazione le risorse non vengono utilizzate al massimo | Fornitori: le aziende dipendono dai fornitori, se i fornitori sono in ritardo l'impresa ritarda la produzione |
La strategia cerca di prevenire quello che potrebbe capitare.
### Analisi SWOT
Nell'analisi interna si analizzano
- i punti di forza (strengths): diversificazione, qualità, dipendenti, struttura
- i punti di debolezza (weaknesses)
Nell'analisi esterna si analizzano
- le opportunità (opportunities): fama/brand, 
- le minacce (threats)
L'analisi è strutturata nel seguente modo:
1. Esame delle opportunità e delle minacce dell'ambiente
2. Rilevazione dei punti di forza e di debolezza dell'impresa
3. Assegnazione dell’importanza ai fattori individuati (opportunità-minacce, forze-debolezze)
4. Confronto del posizionamento sugli elementi interni ed esterni: si cerca di capire se i punti di forza generano un vantaggio competitivo.
5. Individuazione delle linee di azione
### Coerenza Strategica
Bisogna portare avanti la strategia definita. Spesso gli insuccessi delle imprese derivano da incoerenze strategiche.
Strategia significa creare una posizione unica e distintiva in grado di coinvolgere un insieme di attività. Il concetto di coerenza strategica fa parte di un insieme di idee conosciuto come teoria delle contingenze, secondo la quale il modo migliore per progettare gestire e guidare un'organizzazione dipende dalle circostanze (contingenze), in particolare dalle caratteristiche dell'ambiente in cui l'organizzazione opera.
### Differenza tra strategia e tattica
- Strategia: piano complessivo per lo spiegamento di risorse necessarie a conseguire una posizione di vantaggio
- Tattica: progetto di azione specifica e mirata
Le decisioni strategiche militari o aziendali:
- sono importanti
- implicano un significativo impiego di risorse
- non sono facilmente reversibili
Non esiste una teoria generale sulla strategia. La teoria dei giochi permette di prevedere la contromossa dei competitor
### Evoluzione del management strategico
1950. Pianificazione del budget operativo e degli investimenti sulla base dei flussi di cassa scontati
1965. Pianificazione aziendale su previsioni di medio termine
1975. Analisi del settore e posizionamento competitivo
1990. Enfasi su risorse e competenze, massimizzazione del valore per l'azionista, rifocalizzazione, esternalizazzione e taglio dei costi
2010. Adattamento e sfruttamento della tecnologia digitale, ricerca di flessibilità e innovazione, alleanze, responsabilità sociale e ambientale
### Definizione di Strategia
Strategia d'impresa: un piano volto a conseguire un vantaggio competitivo e a ottenere il raggiungimento degli obiettivi di medio lungo termine dell'impresa.
Vantaggio competitivo: capacità di distinguersi sul mercato favorevolmente rispetto alla concorrenza ottenendo un maggior profitto.
- Strategia di gruppo (corporate strategy): scelta dei settori e mercati nei quali competere.
- Strategia di business (business strategy): come ci si comporta in un determinato settore o mercato.
### Dove troviamo la strategia?
Si origina nel leader di un'organizzazione e viene comunicata in 4 modi:
- nella dichiarazione della missione
- nella dichiarazione dei principi o dei valori dove viene delineato il comportamento
- con la dichiarazione della visione esplicita
- nell'esposizione della strategia viene articolato il piano competitivo (obiettivi, ambito e vantaggio)
Ruoli della gestione strategica dell'impresa:
- Supporto alle decisioni
- Strumenti di coordinamento e comunicazione
- Obiettivo per il raggiungimento della visione
### Diversi tipi di strategia
- Deliberata: concezione dei dirigenti
- Realizzata: quella implementata
- Emergente: dalle decisioni si capisce anche l'ambiente che la circonda. 
Una strategia è di successo solo se è in grado di adattarsi ai cambiamenti
La strategia viene formulata in 4 fasi:
1. Definizione dell'agenda strategica:
	- identificazione della strategia che si sta adoperando
	- valutazione del risultato
2. Analisi della situazione (o del risultato)
	- si guardano i risultati
	- si analizza il settore per cambiamenti
	- si analizzano le risorse e competenze
3. Formulazione della strategia
4. Implementazione della strategia
	- se le risorse non sono motivate a implementare la strategia non si raggiungerà mai il risultato
La strategia riguarda anche no-profit

Un bisogno è sensazione penosa di insoddisfazione dalla quale ci si può liberare con uso e consumo di un bene (scala dei beni di Maslov)
# 5. 
Le routine organizzative sono modi di lavorare regolari e prevedibili, una serie di azioni coordinate da parte degli individui.
Dopo aver identificato le principali risorse e competenze di un'organizzazione bisogna valutare la loro capacità di generare valore:
- Importanza strategica
- Forza rispetto alle concorrenti
I profitti derivano da: 
### 1. Conseguimento del vantaggio competitivo
Tramite
- Rilevanza: la risorsa deve essere capace di creare valore per i clienti
- Scarsità: una risorsa ampiamente disponibile è necessaria ma non sufficiente per avere un vantaggio competitivo.
### 2. Mantenimento del vantaggio competitivo
Tramite
- Durata
- Trasferibilità: il vantaggio è minore se può essere facilmente imitato dai concorrenti
- Replicabilità: le tecnologie non protette da brevetti possono essere imitate facilmente dai concorrenti 
### 3. Sfruttamento del vantaggio competitivo
Tramite
- Appropriabilità: l'impresa deve poter acquisire un controllo proprietario escludendone i concorrenti
### Sviluppare implicazioni strategiche
Processo attraverso il quale un'organizzazione analizza le possibili conseguenze e le opportunità derivanti da una decisione strategica o da un cambiamento nell'ambiente esterno.
Un impresa per far fronte ai suoi punti deboli deve costruire un obiettivo di lungo periodo. Per eliminare i punti deboli solitamente si ricorre all'esternalizzazione, tuttavia comporta anche alcuni svantaggi, come la perdita di controllo diretto sulle attività esternalizzate, la dipendenza da fornitori esterni e il rischio di scarsa qualità dei servizi.
Si possono formulare strategie con le quali l'organizzazione può sfruttare le proprie forze e minimizzare la vulnerabilità dei suoi punti di debolezza.
 ![[fasi_analisi.svg]]
# 6. Fondamenti dell'implementazione della strategia
### Dalla formulazione all'implementazione
Secondo Mintzberg: la strategia è l'interazione tra formulazione e interpretazione, la strategia è un processo che in corso di implementazione la **strategia deliberata** è riformulata e ridirezionata dalla **strategia emergente** (insieme di **pianificazioni strategiche** che adattano la strategia deliberata ai cambiamenti delle circostanze esterne).
### Strategia deliberata
Definita seguendo un processo di pianificazione, non potrà mai essere omnicomprensiva. Durante la fase dell'implementazione le lacune vengono colmate. La formulazione strategica deve considerare le condizioni in cui avviene l'implementazione
### Pianificazione strategica
Grandi aziende hanno regolari processi di pianificazione strategica il cui risultato viene inserito in un documento approvato dal consiglio d'amministrazione che offre un piano di sviluppo dell'azienda per i prossimi anni.
![[ciclo_pianificazione_strategica.svg]]
1. Impostazione del contesto: si indicano delle priorità strategiche, influenzate dal resoconto ottenuto rivedendo i risultati precedenti
2. Business plan: le diverse unità organizzative creano piani strategici poi commentati e discussi dal top management
3. Piano di gruppo: i business plan vengono integrati per creare il piano strategico di gruppo.
4. Budget di spesa
5. Piani operativi e obiettivi di risultato: per implementare la strategia bisogna scomporre i piani strategici in una serie di piani a breve termine, che forniscono una base comune d’azione e di monitoraggio del risultato.
### Specializzazione
Ci sono due problemi nella specializzazione:
- Cooperazione: l'allineamento degli interessi di individui con obiettivi divergenti. Il disallineamento degli obiettivi viene analizzato nei termini della relazione di agenzia. Questi problemi interessano tutti i livelli gerarchici e pongono in conflitto diversi sotto-obiettivi.
- Coordinamento: come fanno gli individui ad armonizzare le loro attività differenti in **assenza di obiettivi in conflitto**. La direzione usa meccanismi di controllo per il riallineamento degli obiettivi:
	1.  Supervisione: i manager monitorano comportamenti e prestazioni
	2. Incentivi di performance: premi vengono correlati ai risultati conseguiti
	3. Condivisione di valori
- Valori condivisi
In assenza di obiettivi in conflitto si possono armonizzare le differenti attività tramite:
- Norme e direttive: contratti di lavoro
- Adattamento reciproco degli individui impegnati in compiti correlati
- Routine: i n caso di attività ricorrenti il coordinamento diventa routinizzato.
### Gerarchia come meccanismo di cooperazione
La gerarchia è un sistema di controllo fondato sull’esercizio dell’autorità: ciascun membro dell’organizzazione riferisce al membro del livello superiore, e tutti hanno membri subordinati da supervisionare e monitorare.
Secondo Max Weber, la burocrazia costituisce la maniera più efficiente e razionale di organizzare le attività umane, implica:
- che ogni ufficio di basso livello sia sotto il controllo e la supervisione di uno di livello più elevato;
- una sistematica divisione del lavoro;
- una formalizzazione nella redazione di atti, decisioni e regole amministrative;
- una gestione del lavoro retta da un insieme di norme standardizzate e procedure operative.
- fiducia nella legalità delle norme promulgate e nel diritto da parte di chi è in possesso dell’autorità sulla base di tali norme a emettere ordini.
### Gerarchia come meccanismo di coordinamento
La modularità indica la suddivisione di sistemi complessi in componenti organizzate gerarchicamente. In queste strutture modulari sono presenti 2 fondamentali vantaggi:
1. risparmio sul coordinamento: riduzione dell’ammontare di comunicazioni necessarie al coordinamento
2. adattabilità: i sottosistemi della gerarchia agiscono con un certo grado di indipendenza dagli altri sottosistemi
In base alla necessità di coordinamento si definiscono unità organizzative. Gli individui che hanno maggiore necessità di interagire dovrebbero lavorare all’interno della medesima unità organizzativa.
Una volta definite le unità organizzative, queste vanno integrate tra loro in strutture organizzative.
Le 3 principali strutture organizzative sono:
1. la struttura funzionale: tipica di imprese che operano in un solo settore, con un grado elevato di controllo centralizzato e può sfruttare meglio le economie di scala.
2. la struttura multidivisionale: preferita da industrie che operano in più settori, hanno la possibilità di decentrare il processo decisionale ed è costituita da un'organizzazione modulare a legami deboli
3. la struttura a matrice: multiprodotto, multifunzionali e multinazionali. Hanno un controllo e coordinamento a più dimensioni, dove una tende ad essere quella dominante. Molte imprese tendono a concentrarsi su sistemi di coordinamento e controllo formali in una dimensione, consentendo alle altre dimensioni del coordinamento di essere prevalentemente informali.
### Forme organizzative meccanicistica e organica
|                           | Meccanicistica                           | Organica                                               |
| ------------------------- | ---------------------------------------- | ------------------------------------------------------ |
| Definizione del compito   | Rigida e specializzata                   | Flessibile e definita in maniera meno restrittiva      |
| Coordinamento e controllo | Regole e direttive imposte dall'alto     | Adattamento reciproco e cultura comune                 |
| Comunicazione             | Verticale                                | Diffusa                                                |
| Conoscenza                | Centralizzata                            | Diffusa                                                |
| Impegno e fedeltà         | Verso il superiore più vicino            | All'organizzazione e ai suoi obiettivi                 |
| Contesto ambientale       | Stabile con bassa incertezza tecnologica | Instabile con una significativa incertezza tecnologica |
### Adhocrazie
Alcune recenti evoluzioni organizzative richiedono di porre l’attenzione su certi fattori:
- Riprogettazione dei ruoli
- organizzazioni basate su team, caratterizzate da valori condivisi, alti livelli di partecipazione, comunicazione flessibile e coordinamento spontaneo. Gerarchia, autorità e meccanismi di controllo sono largamente assenti.
- Organizzazioni basate sul progetto la cui caratteristica è la durata limitata del lavoro
- Struttura a reti sociali
- Focus su sistemi informali di coordinamento e non sul controllo
- I singoli ricoprono molteplici ruoli organizzativi