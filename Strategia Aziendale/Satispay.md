 
2. ANALISI SWOT
Punti di forza 

- Sicurezza: oltre ad usare moderni sistemi di crittografia, Satispay usa una modalità di pagamento basata unicamente su IBAN, che elimina intermediari tra i due utenti. Nessun dato sensibile è condiviso nel momento del pagamento. Questo garantisce una maggiore sicurezza in confronto ai pagamenti con carta, dove queste informazioni sono condivise con molteplici soggetti. A differenza delle carte, inoltre, è necessario che l’utente si autentichi digitando il proprio codice PIN Satispay, oltre al codice di sicurezza solitamente utilizzato per sbloccare il telefono stesso. In caso di furto quindi, è molto più facile che venga rubato il denaro sulla carta che quello su Satispay.
    
- Ricarica: il denaro disponibile sul conto Satispay è "prelevato" e distaccato dal conto bancario associato all'IBAN. Questo rende l'account sicuro da minacce che mirano a rubare grandi quantità di denaro. 
    
- Rispetto della privacy: Satispay rispetta la privacy dei propri utenti e non ha la possibilità di conoscere il saldo dei movimenti del loro conto corrente. La banca associata all'IBAN infatti, comunicherà a Satispay solo l’effettiva disponibilità della somma richiesta per la ricarica del tuo Budget.
    
- Maggiore visibilità per i negozianti: negozi che si digitalizzano con Satispay appaiono visibili sull'app, e acquisiscono maggiore visibilità.
    
- Denaro protetto: in qualità di istituto di moneta elettronica autorizzato Satispay, non può prestare il denaro degli utenti ad altre persone o imprese. In base alle normative europee applicabili è tenuta a proteggere i fondi degli utenti e devono tenerli distinti dai loro beni. Il denaro degli utenti è separato dai fondi che utilizzano per le loro operazioni commerciali quotidiane e non può essere aggredito dai creditori di Satispay in caso di insolvenza. Il denaro ricevuto dagli utenti è depositato in conti segregati aperti presso istituti di credito in Italia e Lussemburgo.
    
- Premi quando si invitano amici: Satispay ti dona 5 euro per ogni amico che inviti e crea un nuovo account Satispay 
    
- Tassazione ridotta rispetto a pagamento con carta o PayPal
    

Punti di debolezza

- Poco diffuso: Satispay è diffuso principalmente in Italia, e si sta lentamente diffondendo in città "tester" in Francia, Germania e Lussemburgo.
    
- Richiesta documento di identità: per attivare il proprio account Satispay è necessario caricare una foto di un identificativo. Questo da un lato riduce la quantità di account pericolosi in quanto rende quasi impossibile creare profili "bot". Dall'altro, un grande numero di potenziali clienti è scettico a inviare una foto del loro documento a un'azienda.
    

Opportunità

- Crescente domanda di pagamenti digitali: l'adozione dei pagamenti digitali è in aumento. Più persone preferiscono metodi di pagamento veloci e convenienti.
    
- Espansione al di fuori dell'Italia: come già accennato, Satispay si sta lentamente espandendo in altri paesi. "...stiamo adottando un approccio città per città, perché vogliamo essere vicini agli utenti e dare loro la possibilità di sperimentare il servizio nella sua completezza" - direttore della strategia Berardi sulla diffusione di Satispay in Francia.
    

Minacce

- Decreto PNRR 2: Satispay nacque nel 2013 perché i tre fondatori hanno notato che in Italia molte attività commerciali rifiutavano ancora i pagamenti con la carta, in particolare per piccole somme. Dal 30 giugno 2022 c’è l’obbligo per commercianti e professionisti di avere il POS. In questo modo il problema che ha ispirato la nascita di Satispay è stato risolto, riducendo notevolmente il vantaggio competitivo dell’azienda.
    
- Riduzione tasse per pagamenti con carta: in seguito al decreto n. 36/2022 (piano nazionale di ripresa e resilienza), il costo medio per un negoziante per accettare pagamenti con carta può variare dallo 0,7% all'1,2% del valore della transazione. Inoltre sono state promulgate leggi che multano negozi che rifiutano di accettare pagamenti elettronici di piccole somme.

3. ANALISI PEST

Fattori Politici

- Regolamentazioni bancarie e finanziarie: poiché Satispay opera nel settore dei pagamenti digitali, l'azienda è soggetta a regolamenti rigidi in materia di sicurezza dei dati finanziari, protezione dei consumatori e prevenzione delle frodi. Cambiamenti nelle leggi e nei regolamenti, come nuove direttive sulla protezione dei dati (come il GDPR) o normative sui pagamenti, possono richiedere a Satispay di adeguare i suoi sistemi e processi operativi per essere conformi. Questo può comportare costi aggiuntivi e difficoltà nell'adeguarsi alle nuove normative, influenzando le operazioni aziendali e la strategia di sviluppo.
    
- Politiche fiscali: agevolazioni fiscali o incentivi possono avere un impatto sui comportamenti di spesa dei consumatori e sulla loro propensione a utilizzare i pagamenti digitali. Ad esempio, politiche fiscali che incoraggiano l'uso di pagamenti elettronici rispetto a quelli in contanti possono favorire l'adozione di Satispay (ad esempio il DL n. 36/2022). Allo stesso modo, le modifiche nelle politiche fiscali di un'azienda possono avere un impatto sul suo guadagno e sulle decisioni su come investire i suoi fondi. Queste decisioni di investimento possono, a loro volta, influenzare la richiesta di metodi di pagamento digitali.
    

Fattori Economici

- Utile netto negativo: i dati più recenti indicano un utile netto di -42 milioni di euro, il che è normale per le aziende in crescita nel settore tecnologico/digitale. Le perdite possono essere il risultato di investimenti in crescita, sviluppo di prodotti o espansione internazionale. Un anno in perdita non è di per sé un danno all'azienda, dipende se queste spese stanno generando un valore futuro per l'azienda. In caso negativo molti investitori potrebbero tirarsi indietro, e a questo punto per non fallire Satispay sarebbe costretta a modificare la propria applicazione al fine di finanziarsi in modi alternativi. Potrebbe introdurre annunci, o ad aumentare il costo delle commissioni, e questo la renderebbe un'alternativa decisamente peggiore al pagamento con POS.
    
- Condizione dell’economia globale/locale: se l'economia è in espansione, i consumatori sono più propensi a spendere, aumentando la domanda per i servizi di pagamento come quelli offerti da Satispay. Al contrario, in periodi di recessione economica, la domanda potrebbe diminuire a causa di una riduzione della spesa dei consumatori e degli investimenti aziendali.
    

Fattori Sociali

- Abitudini di spesa dei consumatori: Cambiamenti nei comportamenti di spesa dei consumatori, come una maggiore preferenza per i pagamenti digitali rispetto a quelli in contanti, possono favorire l'adozione di Satispay.
    
- Consapevolezza della sicurezza dei pagamenti digitali: L'aumento della consapevolezza dei rischi legati alla sicurezza dei pagamenti digitali può influenzare la fiducia dei consumatori nei confronti di Satispay. 
    
- L'Italia è un paese vecchio: in Italia è ancora molto diffuso l'uso del contante, e il numero di persone disposte a utilizzare Satispay è ulteriormente ridotto dal numero di anziani riluttanti ad utilizzare nuove tecnologie.
    

Fattori Tecnologici

- Connessione internet necessaria per funzionare: un tratto che differenzia Satispay dal classico pagamento con la carta è il fatto che necessita di una connessione internet per funzionare. Ad esempio un turista che viene da un paese estero o un individuo che ha esaurito i dati del piano mensile o un cliente in un ristorante dove non c’è connessione non potrà accedere a Satispay.
    
- Sviluppo tecnologico: essendo un'applicazione mobile, il vantaggio competitivo di Satispay può col tempo svanire se i suoi sviluppatori non si tengono in pari con le ultime tecnologie legate alla Paytech, ovvero le tecnologie legate al pagamento digitale. Alternative più efficaci, semplici o sicure possono essere sviluppate.
    

**